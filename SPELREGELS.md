# Spelregels Bitcoinspel

## Uitleg die de spelleiding aan de kandidaten verstrekt

Kandidaten,

Jullie hebben voor dit weekend allemaal X euro contributie betaald. Dat geld hebben we volledig aan Bitcoin besteed, en daar gaan jullie nu een spel mee spelen; jullie krijgen straks allemaal een eigen scherm waarop jullie het spel kunnen spelen.

Aan het begin van het spel hebben jullie allemaal een eigen Bitcoinwallet, waar maarliefst 1000 BTC op staat. Het spel wordt gespeeld in vier rondes; als er een ronde actief is, kan je geld naar andere wallets overmaken. Dat kan naar andere spelers zijn, maar ook naar drie wallets die niet door een speler beheerd worden. Transacties kun je (zoveel als je wil) maken, maar alleen als er een ronde bezig is. Let echter goed op: alle transacties worden pas verwerkt zodra de ronde voorbij is.

De bedoeling van het spel is om geld, euro’s dus, voor de pot te winnen. Dit kan op drie verschillende manieren:
- Stuivertje wisselen: binnen een ronde in een kring 500 bitcoin aan elkaar doorgeven. Hoe groter de ring, hoe meer geld je voor de pot verdient.
- Geld overmaken naar rekening 111: er gaat 300 euro in de pot voor elke transactie waarbij in een keer 1200 BTC wordt overgemaakt;
- Geld overmaken naar rekening 222: er gaat 500 euro in de pot na elke ronde waarin door minstens drie personen bij elkaar minstens 1200 BTC wordt overgemaakt.

Houd er rekening mee dat er 500 euro UIT de pot gaat na elke ronde waarin geen geld voor de pot verdiend is.

Er zijn ook jokers te verdienen met dit spel. Tenslotte is er ook nog de Jokerwallet, met rekeningnummer 666; aan het einde van het spel wordt er naar de 8 hoogste transacties gekeken die hier naartoe zijn gemaakt. Voor elk van die transacties krijgt de verstuurder een joker.

Op het einde krijgt tenslotte degene met het hoogste eindsaldo ook nog eens 2 jokers. Eindigen er meer dan 1 op hetzelfde saldo, dan krijgt ieder 1 joker.

Jullie krijgen allemaal een eigen envelop met daarin jullie wachtwoord en een geheugensteuntje waarop alle spelregels terug te lezen zijn.

Veel succes!

## Geheugensteun die de kandidaten op papier ontvangen

Tijdens de vier transactierondes kan geld (€) voor de pot worden verdiend middels de volgende transacties in Bitcoin (BTC):

- Stuivertje wisselen: twee of meer kandidaten maken 500 BTC in een cirkel naar elkaar over. Het bedrag (€) dat voor de pot wordt verdiend hangt af van de grootte van de cirkel:

| Aantal kandidaten | Geld in pot |
| ----------------- | ----------- |
| 2                 | € 200       |
| 3                 | € 400       |
| 4                 | € 600       |
| 5                 | € 800       |
| 6                 | € 1.000     |
| 7                 | € 1.200     |
| 8                 | € 1.400     |
| 9                 | € 1.600     |
| 10                | € 1.800     |

- Er wordt € 500 voor de pot verdiend als een kandidaat in één transactie 1.200 BTC overmaakt naar rekening 111.
- Er wordt € 300 voor de pot verdiend als in één transactieronde door drie of meer kandidaten geld wordt gestort op rekening 222, waarbij het totale gestorte bedrag ten minste 1.200 BTC bedraagt.

Na elke ronde waarin géén geld voor de pot verdiend wordt, gaat er € 500 uit de pot.

Er kunnen in totaal tien jokers worden verdiend in dit spel:

- Er liggen acht jokers klaar voor de acht hoogste transacties naar rekeningnummer 666. Kandidaten kunnen meerdere transacties naar dit rekeningnummer doen. Transacties van dezelfde hoogte worden gesorteerd op de tijd van overmaken -- eerder overgemaakt betekent voorrang.
- De kandidaat met het hoogste eindsaldo aan het eind van het spel krijgt twee jokers. Als er meerdere kandidaten op hetzelfde hoogste eindsaldo eindigen, ontvangen zij elk 1 joker.
